<!DOCTYPE html>
<html lang="am">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <meta name="description" content="An article about reformation efforts of the Armenian Church in the 20th century.">
        <meta http-equiv="X-UA-Compatible" content="ie=edge">
        <title>Եկեղեցական Բարեկարգություն</title>
        <link href="/resources/css/projectgrid.css" type="text/css" rel="stylesheet">
        <link rel="icon" href="/resources/media/GEGHART5-32.png" type="image/png">
        <link rel="stylesheet" href="https://cdnjs.cloudflare.com/ajax/libs/font-awesome/6.0.0-beta3/css/all.min.css">
    </head>
    <body>
        <!-- The header with navigation and breadcrumbs -->
        <header>
            <!-- Logo, Menu and Hamburger menu is inserted from menu.html -->
            <nav class="navbar" id="navbar"></nav>
            
            <!-- Draw the breadcrumb on the display -->
            <nav aria-label="Breadcrumb">
                <ul class="breadcrumb">
                    <li><a href='/index.html'>Home</a></li>
                    <li><a href='/articles/articles.html'>Articles</a></li>
                </ul>
            </nav>
        </header>
       <!-- Get started with the main section -->
        <main>
            <section class="introduction">
                <article>
                    <h1>Ուրվագիծ Հայ Եկեղեցու Բարեկարգության Պատմության (20-րդ Դար)</h1>
                    <p>Գեղամ Սրկ Մարտիրոսյան<br>
                        <time datetime="2025-07-06">6 July 2025</time>
                    </p>
                </article>
                <article>
                    <p class="context">This essay was originally published in "ETCHMIADZIN", the official monthly of Holy Etchmiadzin (1998, June) </p>
                </article>
            </section>
            <section class="article-list">
                <article class="essay">
                    <p>Հայ Առաքելական Եկեղեցու բարեկարգության հարցը տևական պատմություն ունի: Վաղնջական ժամանակներից մեր Հայրապետները, հոգևոր և աշխարհիկ գործիչները ազգային-եկեղեցական ժողովներում քննարկել, լուծումներ են գտել ու որոշումներ ընդունել Եկեղեցու բարեկարգման տարբեր հարցերի վերաբերյալ՝ միշտ առաջնորդվելով ժամանակի հրամայականով: Սույն հոդվածում հակիրճ կերպով ներկայացնում ենք 20-րդ դարում Հայ Եկեղեցու բարեկարգության մասին եղած քննարկումների պատմությունը, երբ հայ մամուլի հրապարակումներում հետևողականորեն այն միտքն էր շեշտվում, որ մեր ազգային Եկեղեցին հրաժարվի դարերի ընթացքում ընդունած իր մի շարք ծեսերից, ձևերից և սովորույթներից, որոնք համարվում են երկրորդական, անգամ՝ ավելորդ: Սակայն պատմական անբարենպաստ պայմաններում հնարավոր չէր այդ կարևոր խնդրի առթիվ պաշտոնական ժողովներ և խորհրդակցություններ հրավիրել, հատկապես ցարական Ռուսաստանի տիրապետության պայմաններում:</p>
                    <p>Անցյալ դարի հայ ազգային-հասարակական շատ գործիչներ, ովքեր ընդունում և գնահատում էին Հայ Եկեղեցու դարավոր ազգաշեն գործունեությունը, իրենց ելույթներում բազմիցս շեշտում էին, որ պետք է Եկեղեցին բարեփոխվի, ժամանակակից կյանքին համապատասխան ձևակերպումներ ստանա, պարզեցվեն և կրճատվեն եկեղեցական արարողությունները, Աստվածաշունչը թարգմանվի աշխարհաբար, պատրաստվեն ուսյալ քահանաներ, վերանայվի կուսակրոնությունը, կրթական գործը դուրս հանվի Եկեղեցու իրավասությունից և այլն: Այդ գործիչներից էին <a href="https://hy.wikipedia.org/wiki/%D5%8D%D5%BF%D5%A5%D6%83%D5%A1%D5%B6%D5%B8%D5%BD_%D5%86%D5%A1%D5%A6%D5%A1%D6%80%D5%B5%D5%A1%D5%B6" target="_blank" rel="noopener noreferrer">Ստ. Նազարյանը</a>, <a href="https://hy.wikipedia.org/wiki/%D5%84%D5%AB%D6%84%D5%A1%D5%B5%D5%A5%D5%AC_%D5%86%D5%A1%D5%AC%D5%A2%D5%A1%D5%B6%D5%A4%D5%B5%D5%A1%D5%B6" target="_blank" rel="noopener noreferrer">Մ. Նալբանդյանը</a>, <a href="https://hy.wikipedia.org/wiki/%D4%B3%D6%80%D5%AB%D5%A3%D5%B8%D6%80_%D4%B1%D6%80%D5%AE%D6%80%D5%B8%D6%82%D5%B6%D5%AB" target="_blank" rel="noopener noreferrer">Գր. Արծրունին</a>, <a href="https://hy.wikipedia.org/wiki/%D5%80%D5%A1%D5%B4%D5%A2%D5%A1%D6%80%D5%B1%D5%B8%D6%82%D5%B4_%D4%B1%D5%BC%D5%A1%D6%84%D5%A5%D5%AC%D5%B5%D5%A1%D5%B6" target="_blank" rel="noopener noreferrer">Համբարձում Առաքելյանը</a> և ուրիշներ:</p>
                    <p>Մեծ թիվ էին կազմում նաև այն հոգևորականները, ովքեր նույնպես հանդես էին գալիս Հայ Ազգային Եկեղեցու բարեկարգության և բարեփոխության պահանջով։ Առաջիններից էր <a href="https://hy.wikipedia.org/wiki/%D4%B1%D6%80%D5%AB%D5%BD%D5%BF%D5%A1%D5%AF%D5%A5%D5%BD_%D5%8D%D5%A5%D5%A4%D6%80%D5%A1%D5%AF%D5%B5%D5%A1%D5%B6" target="_blank" rel="noopener noreferrer">Արիստակես արքեպիսկոպոս Սեդրակյանը</a>, որն անզիջում պայքար էր ծավալում տգետ և անուս քահանաների դեմ<sup><a href="#fn1">[1]</a></sup>:</p>
                    <p>Հայ Եկեղեցու և պատմագրության կարկառուն դեմքերից <a href="https://hy.wikipedia.org/wiki/%D5%84%D5%A1%D5%B2%D5%A1%D6%84%D5%AB%D5%A1_%D5%95%D6%80%D5%B4%D5%A1%D5%B6%D5%B5%D5%A1%D5%B6" target="_blank" rel="noopener noreferrer">Մաղաքիա արքեպիսկոպոս Օրմանյանը</a> նույնպես այն կարծիքին էր, որ Հայոց Եկեղեցու ուսմունքը, հավատալիքները, ծեսն ու պաշտամունքը ժամանակի ազդեցությամբ խճճվել են տարբեր բարդություններով, ծանրաբեռնվել ու կերպարանափոխվել և ժամանակի թելադրանքով էլ դրանք պետք է պարզեցվեն, զտվեն, մաքրվեն:</p>
                    <p>20-րդ դարասկզբին Հայ Եկեղեցու բարենորոգության վերաբերյալ ավելի որոշակի ծրագրերով ու առաջարկություններով հանդես եկան <a href="https://hy.wikipedia.org/wiki/%D4%B3%D5%A1%D6%80%D5%A5%D5%A3%D5%AB%D5%B6_%D4%B1_%D5%80%D5%B8%D5%BE%D5%BD%D5%A5%D6%83%D5%B5%D5%A1%D5%B6" target="_blank" rel="noopener noreferrer">Գարեգին վարդապետ Հովսեփյանը</a>, Երվանդ վարդապետ Տեր-Մինասյանը, <a href="https://hy.wikipedia.org/wiki/%D4%B3%D6%80%D5%AB%D5%A3%D5%B8%D6%80%D5%AB%D5%BD_%D5%8A%D5%A1%D5%AC%D5%A1%D6%84%D5%B5%D5%A1%D5%B6" target="_blank" rel="noopener noreferrer">Գրիգորիս եպիսկոպոս Պալաքյանը</a>, <a href="https://hy.wikipedia.org/wiki/%D4%B9%D5%B8%D6%80%D5%A3%D5%B8%D5%B4_%D4%B3%D5%B8%D6%82%D5%B7%D5%A1%D5%AF%D5%B5%D5%A1%D5%B6" target="_blank" rel="noopener noreferrer">Թորգոմ արքեպիսկոպոս Գուշակյանը</a>, <a href="https://hy.wikipedia.org/wiki/%D4%B2%D5%A1%D5%A2%D5%AF%D5%A5%D5%B6_%D4%BF%D5%B5%D5%B8%D6%82%D5%AC%D5%A5%D5%BD%D5%A5%D6%80%D5%B5%D5%A1%D5%B6" target="_blank" rel="noopener noreferrer">Բաբկեն արքեպիսկոպոս Կյուլեսերյանը</a> և ուրիշներ:</p>
                    <p>Որոշ ազատության շնորհիվ, <a href="https://hy.wikipedia.org/wiki/%D4%BD%D6%80%D5%AB%D5%B4%D5%B5%D5%A1%D5%B6_%D5%80%D5%A1%D5%B5%D6%80%D5%AB%D5%AF" target="_blank" rel="noopener noreferrer">Մկրտիչ Ա Կաթողիկոսի</a> պահանջով, 1906 թ. Մայր Աթոռ Ս. Էջմիածնում հրավիրվեց Ռուսահայոց Կենտրոնական Ժողով, սակայն այդ ժողովը ի վիճակի չեղավ գործնական որևէ քայլ կատարելու, որովհետև ցարական կառավարության պահանջով անմիջապես փակվեց: Այնուհետև բազմաթիվ թեմերի ու հոգևորականների պահանջով, <a href="https://hy.wikipedia.org/wiki/%D4%B3%D6%87%D5%B8%D6%80%D5%A3_%D4%B5_%D5%8D%D5%B8%D6%82%D6%80%D5%A5%D5%B6%D5%B5%D5%A1%D5%B6%D6%81" target="_blank" rel="noopener noreferrer">Գեորգ Ե Սուրենյանց</a> Կաթողիկոսի կարգադրությամբ, 1917 թ. Մայր Աթոռում հրավիրվեց ռուսահայ հոգևորականության խորհրդակցական ժողով՝ 67 հոգու մասնակցությամբ, որոնցից յուրաքանչյուրը բերել էր իր առաջարկությունները։ Ժողովը տևեց մի քանի օր, և քննության առնվեցին բազմաթիվ խնդիրներ: Ժողովը բարեկարգության վերաբերյալ ընտրեց հատուկ հանձնաժողով, որի վրա պարտականություն դրվեց՝ հավաքել բոլոր նյութերն ու առաջարկությունները, խորհրդակցության արդյունքները և բարենորոգչական բոլոր խնդիրները դասակարգել, մշակել՝ հարցի նախապատրաստմանը ներգրավելով նաև այլ գիտակ ուժերի։ Այդ աշխատանքների ավարտից հետո պետք է գումարվեր ազգային-եկեղեցական ժողով։ Հետագա քաղաքական փոփոխություններն ու աննպաստ հանգամանքները, սակայն հնարավոր չդարձրեցին վերջինիս գումարումը:</p>
                    <p>Գեորգ Ե Կաթողիկոսը 1917 թ. ապրիլի 7-ին թիվ 579 կոնդակով Հայ Եկեղեցու կյանքում նորից «վերահաստատում է ընտրական Թեմական պատգամավորական ժողովներ ու թեմական խորհուրդներ, վերականգնում է բոլոր եկեղեցական պաշտոնյաների ժողովրդական ընտրական սկզբունքը և վերահաստատում է կանանց սեռի ընտրական իրավունքը այր մարդկանց հավասար»<sup><a href="#fn2">[2]</a></sup>:</p>
                    <p>1920 թ. նոյեմբերի 29-ին Հայաստանը խորհրդայնացավ: Բոլշևիկյան իշխանությունները Եկեղեցու հանդեպ թշնամական դիրք գրավելով, երկար ժամանակ թույլ չտվեցին եկեղեցական ժողովի գումարումը: Գեորգ Ե Վշտալի Կաթողիկոսը, տեսնելով, որ Ազգային-Եկեղեցական ժողովի գումարումը կարող է շատ ուշանալ, ստիպված եղավ մի քանի կարևոր և հրատապ խնդիրների մասին գրավոր պահանջել Երուսաղեմի և Կ. Պոլսո հայոց պատրիարքների պաշտոնական կարծիքներն ու եզրակացությունները և ապա հրատարակեց մի շարք հայրապետական կանոնական կոնդակներ.</p>
                    <p>Ա- 1922 թ. նոյեմբերի 11-ին թիվ 544, որով արտոնում էր այրի քահանաների կրկնամուսնությունը,</p>
                    <p>Բ- 1922 թ. նոյեմբերի 11-ի թիվ 645–ով արենակցական հինգերորդ աստիճանի, խնամիական չորրորդ աստիճանի պսակների թույլտվության և հոգևոր աջակցության արգելքների վերացման մասին,</p>
                    <p>Գ- 1923 թ. նոյեմբերի 9-ի թիվ 350` Հայոց Եկեղեցում երգեհոն գործածելու և երաժշտության գործածության մասին,</p>
                    <p>Դ- 1923 թ. նոյեմբերի 9-ին, թիվ 349 կոնդակով կարգադրվել է նաև նոր տոմարի կիրառումը։ Այնուհետև կարգադրություն է արվել պսակի օրերի ընդարձակման մասին:</p>
                    <p>1923 թ. նոյեմբերի 24-ին Գեորգ Ե Կաթողիկոսի հաստատմամբ Մայր Աթոռում կազմվել է «Հայոց Եկեղեցու բարենորոգության Կենտրոնական հանձնաժողով»։ Այդ հանձնաժողովի ամբողջ գործն ու նյութերը, որոնք վերաբերում էին Հայոց Եկեղեցու բարենորոգությանը, կենտրոնացվում են Գերագույն Հոգևոր Խորհրդի դիվանում:</p>
                    <p>Գերագույն Հոգևոր Խորհուրդը, ի նկատի ունենալով այդ հանձնաժողովի և Մայր Աթոռի Միաբանական ժողովի որոշումները, անհրաժեշտ է համարում 1924 թ. հունվարի 25-ին շրջաբերական գրություններով դիմումներ անել առաջին հերթին Հայաստանի, Վրաստանի, Ադրբեջանի, Ռուսաստանի հայոց թեմական առաջնորդներին՝ տեղերում այդ նպատակով խորհրդակցություններ հրավիրելու և եզրակացություններն ու կարծիքները պատրաստի նյութերի և ուսումնասիրությունների հետ ուղարկելու Ս. Էջմիածին, Գերագույն Հոգևոր Խորհրդին՝ Հայոց Եկեղեցու բարեկարգության կենտրոնական հանձնաժողովին հանձնելու համար, որը և կատարվում է։</p>
                    <p>1925 թ. փետրվարի 8-ի շրջաբերականով Գերագույն Հոգևոր Խորհուրդը խնդրում է թեմերի վարչական մարմինների ձեռնհաս հոգևոր և աշխարհիկ անձանց կարծիքներն ու դիտողությունները բարենորոգչական հարցերի մասին: Դրանք խորհրդակցության ու քննության նյութ են եղել 1917 թ. Մայր Աթոռում ռուսահայ կուսակրոն ու աշխարհիկ հոգևորականության ներկայացուցիչների համագումարում:</p>
                    <p>Ահա այդ հարցերը․</p>
                    <p>Ա- Ժամապաշտության կրճատումն ու բարեփոխությունը, այն է Ժամագրքի, Շարակնոցի, Ճաշոցի, Տոնացույցի կրճատումն ու բարեփոխությունը:</p>
                    <p>Բ- Մաշտոց Ծիսարանի կրճատումն ու բարեփոխությունը:</p>
                    <p>Գ- Հայոց Եկեղեցում նաև աշխարհաբարի գործածության խնդիրը (ընթերցվածքների և աղոթքների վերաբերմամբ):</p>
                    <p>Դ- Կուսակրոնության խնդիրը, որը կապ ունի Հայաստանյայց Եկեղեցու նվիրապետության արմատական փոփոխության հետ։</p>
                    <p>Ե- Հայաստանյայց Եկեղեցու ընդհանուր սահմանադրության մշակման հարցը:</p>
                    <p>Զ- Հոգևորականության նյութական ապահովության հարցը:</p>
                    <p>Է- Հոգևորականների սքեմի փոփոխության խնդիրը (այս հարցն արծարծվել է 1917 թ. համագումարում և հետո՝ Թիֆլիսի քահանայության կողմից):</p>
                    <p>Ը- Եվ այլ խնդիրներ, որոնք կարևոր կհամարվեն տեղական խորհրդակցություններում:</p>
                    <p>Հանգամանքներն ու պայմանները, սակայն հայտնի պատճառներով, չեն թույլատրել, որպեսզի Մայր Աթոռ Ս. Էջմիածինը կարողանար այդ ժողովներում հանդես գալ բարեփոխության ընդարձակ ծրագրով, որի պատճառով ցայսօր Հայ Եկեղեցին չունի վերջնական մշակված և հաստատված Սահմանադրություն:</p>
                    <p>Պետք է ասել, որ հետագայում նույնպես Հայ Եկեղեցու բարենորոգության խնդիրները քննարկվում են Գերագույն Հոգևոր Խորհրդի 1925 թ. ընդլայնված ներկայացուցչական ժողովում, 1932, 1941, 1945 և 1955 թթ. Էջմիածնում գումարված Ազգային–եկեղեցական ժողովներում: Իհարկե, 1923-1938 թթ. Հայ Եկեղեցու բարենորոգման անվան տակ հանդես են եկել նաև «Ազատ եկեղեցական» շարժման «գործիչները»։ Այդ շարժման նպատակի և քայքայիչ գործունեության գնահատականը տրվել է և այդ մասին խոսելը մեր նպատակից դուրս է:</p>
                    <p>«Ազգային-եկեղեցական ժողովին է վերապահված Հայ Եկեղեցում ընդունված կարգի համաձայն հանգուցյալ հայրապետի վերոհիշյալ կոնդակները ընդունել, եթե նա կամենում է եղած որոշումները Հայ Եկեղեցու համար հաստատուն կանոն դարձնել։ Այսպես 447 թվին Շահապիվանի ժողովում ընդունվեցին տիեզերական առաջին երեք ժողովները, որով նոցա կանոններն ու դավանական սահմանումները պարտադիր նշանակություն ստացան մեր եկեղեցու համար» <sup><a href="#fn3">[3]</a></sup>,- նշում է <a href="https://hy.wikipedia.org/wiki/%D4%B3%D6%87%D5%B8%D6%80%D5%A3_%D4%B6_%D5%86%D5%B8%D6%80%D5%B6%D5%A1%D5%AD%D5%AB%D5%BB%D6%87%D5%A1%D5%B6%D6%81%D5%AB" target="_blank" rel="noopener noreferrer">Գեորգ Արքեպիսկոպոս Չորեքչյանն</a> իր զեկուցման մեջ, որը կարդացվել է 1932 թ. նոյեմբերի 11-ին, Ազգային-եկեղեցական ժողովում:</p>
                    <p>Մենք հիմնականում ներկայացրեցինք մեր դարի առաջին երեք տասնամյակներում քննված եկեղեցական բարեկարգության հարցերը և կարող ենք ասել, որ դրանց մեծամասնությունը այսօր արդեն իր լուծումն է գտել՝ համաձայն Գևորգ Զ Չորեքչյան Կաթողիկոսի զեկուցման։ Այժմ անդրադառնանք զեկուցման մեջ շոշափված հարցերին:</p>
                    <h3>1. Հայ Հոգեվորականության Ցենզի Խնդիր</h3>
                    <p>Այսինքն՝ առաջ էր քաշվում հայ հոգևորականության բարձրագույն և մասնագիտական կրթության հարցը, որպեսզի, իբրև Ավետարանի քարոզիչ, նոր հոգևորականությունը զինված լինի նորագույն գիտությամբ, ունենա փիլիսոփայական և քրիստոնեական լայն աշխարհայացք, ծանոթ լինի բնական գիտություններին, իմաստասիրության և սոցիալական գիտությունների եզրակացություններին, ուսումնասիրած լինի քրիստոնեական կրոնի հիմնական սկզբունքները: Պահանջվում էր, որ նոր հոգևորականությունը կարողություն ունենա ըմբռնելու իր ժամանակաշրջանի ոգին և ուղղությունը։</p>
                    <p>Բարեկարգության ծրագրի այս կամ այն կետի վերաբերյալ եղած տարակարծությունը կարելի է հանդուրժել, սակայն հայ հոգևորականի մտավորական պատրաստվածության մասին տարակարծություններ չեն կարող լինել, և հայ հոգևորականության կրթական պատրաստվածությունը առաջնահերթ կարևորություն ունի։ Այս հարցը բարեկարգության առանցքն է և նախապայմանը: Առանց զարգացած հոգևորականության բարեկարգությունը հաջող ընթացք չի կարող ունենալ, ուստի կրոնագիտական ու հայագիտական անհրաժեշտ գիտելիքներ ստանալու համար, համաձայն Գուշակյանի առաջարկի, «Նախնական, երկրորդական և բարձրագոյն դասընթացքները պէտք է կատարել Էջմիածնի, Երուսաղէմի, Անթիլիասի կամ նման կրօնաստաններու մէջ, լաւագոյն կանոնաւորութեամբ և հայ եկեղեցագիտութեան և հայագիտութեան առաւելագոյն պատրաստութիւններով, իսկ լրացուցիչ կրթական ընթացքին համար օգտուիլ եւրոպական միջոցներէ» <sup><a href="#fn4">[4]</a></sup>:</p>
                    <p>Այս գործը հնարավորությունների սահմանում այսօր իրականացնում է <a href="https://hy.wikipedia.org/wiki/%D4%B3%D5%A1%D6%80%D5%A5%D5%A3%D5%AB%D5%B6_%D4%B1_%D5%94%D5%A5%D5%BD%D5%A1%D5%A2%D6%81%D5%AB" target="_blank" rel="noopener noreferrer">Գարեգին Ա Վեհափառ Հայրապետը</a>: Նորին Սրբության նախաձեռնությամբ վերաբացվեց Գևորգյան Հոգևոր Ճեմարանը։ Այն ուսանողներին օժտում է եկեղեցագիտության և հայագիտության առավելագույն պատրաստություններով, իսկ լրացուցիչ և ամբողջական հոգևոր կրթություն ստանալու, լեզուների իմացության մեջ կատարելագործվելու համար կուսակրոն հոգևորականներին տրվում է հնարավորություն՝ Եվրոպայի ուսումնական բարձրագույն հաստատություններում իրենց ուսումը շարունակելու:</p>
                    <h3>2. Կուսակրոն Հոգեւորականութիւն</h3>
                    <p>Եկեղեցական բարեկարգության հարցերում միշտ էլ կուսակրոնության հարցը հիմնական տեղ է գրավել։ Այդ հարցը շոշափվել է բոլոր ժողովներում, համագումարներում, տարբեր քննարկումների ընթացքում: Շատերը բարեկարգություն ասելով կուսակրոնության վերացում են միայն հասկանում: Սակայն զեկուցման մեջ այդ հարցին շատ նուրբ և կշռադատված վերաբերմունք է ցուցաբերված։ «Դեռեւս առաքելական դարում անամուսնական կեանքը գերադաս է համարուել ամուսնականից, ապացոյց Պօղոս առաքեալի Կորընթացւոց գրած թուղթը (Է, 1, 2, 3)։ Այս հայեացքը հետզհետէ զարգացաւ եւ Դ-րդ դարում այլ եւ այլ պատճառներով շատ տարածուեցաւ եւ կուսակեանքը մանաւանդ պատշաճ եւ վայել համարուեցաւ հոգեւոր դասի համար: Հետզհետէ տիեզերական եկեղեցու մէջ յառաջ եկան կանոններ, որով բարձր հոգեւորականութեանը արգելում էր ամուսնանալ, եթէ նա մինչեւ սարկաւագութիւն չէր ամուսնացել: Ե դարում այս աշխարհայեացքը պատրաստւում էր նաեւ մեր երկրում, որին ամենայն հաւանականութեամբ նպաստում են նաեւ մեր քաղաքական կեանքի պայմանները եւ ահա սկիզբ է առնում Հայ Եկեղեցում վանական կուսակրօն կեանքը, որ ապագայում մեր կեանքի քաղաքական, կուլտուր-կրթական (մշակույթ-կրթական) եւ գրական ասպարեզներում խոշոր դեր է խաղում»:</p>
                    <p>Կուսակրոնության վերաբերյալ երկու հոսանք էր առաջացել։ Մեկը պահանջում էր վերացում՝ համարելով կուսակրոնությունը անբնական երևույթ, իսկ մյուսը՝ պահպանում և «Նրանցից բարձր կրթական ցենզ եւ Առաջնորդական պաշտօններից դուրս պարտադիր է համարում նոցա մնալը վանքում եւ գիտութեամբ ու գեղարուեստով պարապելն անհարժեշտ՝ համապատասխան իրենց հակումների ու պատրաստութեան։ Իսկ միւս հոսանքը հակառակ է նորա պաշտօնավարութեան եւ կողմնակից է վերապահելու նրան ձեռնադրութեան իրաւունք եւ եկեղեցու ու աշխարհիկ հոգեւորականութեան նկատմամբ հոգեւոր տեսչութիւն, սակայն ոչ իշխողի, այլ բարոյական հեղինակութեամբ դիտողի եւ ղեկավարի հանգամանքով» <sup><a href="#fn5">[5]</a></sup>: Զեկուցողի վերջնական կարծիքն է, որ կուսակրոն հոգևորականությունը անհրաժեշտ է Եկեղեցու նվիրապետական կարգի պահպանության համար:</p>
                    <h3>3. Ամուսնական Եվ Ամուսնալուծության Հարցեր</h3>
                    <p>«Ինչ երջանկութիւն պիտի ըլլար մարդկութեան համար, եթէ բնաւ իսկ գոյութեան իրաւունք չունենար այդ հարցը, այսինքն՝ եթէ ամբիծ սերը կարենար լուսաւորել և տաքցընել միշտ սիրտերը ընտանեկան յարկի խաղաղութեան մէջ» <sup><a href="#fn6">[6]</a></sup>,- գրում է Թորգոմ Պատրիարքը:</p>
                    <p>Գեորգ արքեպիսկոպոս Չորեքչյանն իր զեկուցման մեջ նշում է, որ «Հայ Եկեղեցին յիշեալ կանոնական հարցերի նկատմամբ այլ եւ այլ պատմական ժամանակաշրջաններում արել է ժողովական տարբեր որոշումներ՝ արձագանք իշխողների ազդեցութեան։ Ամուսնական (հաս ու չհաս) խնդիրներով զբաղուել եւ որոշումներ են արել մեր Եկեղեցում մեզ յայտնի հետեւեալ ժողովները՝ <a href="https://hy.wikipedia.org/wiki/%D4%B1%D5%B7%D5%BF%D5%AB%D5%B7%D5%A1%D5%BF%D5%AB_%D5%A5%D5%AF%D5%A5%D5%B2%D5%A5%D6%81%D5%A1%D5%AF%D5%A1%D5%B6_%D5%AA%D5%B8%D5%B2%D5%B8%D5%BE_(356)" target="_blank" rel="noopener noreferrer">Աշտիշատ</a> (365), <a href="https://hy.wikipedia.org/wiki/%D5%87%D5%A1%D5%B0%D5%A1%D5%BA%D5%AB%D5%BE%D5%A1%D5%B6%D5%AB_%D5%AA%D5%B8%D5%B2%D5%B8%D5%BE" target="_blank" rel="noopener noreferrer">Շահապիվան</a> (447), Պարտաւ (768) եւ Երուսաղէմ (1651): Առաջին երկուսը թոյլատրել են 3-րդ աստիճանի թէ արենակցական եւ թէ խնամէական պսակներ: Պարտաւի ժողովը արենակցական 4-րդ աստիճանի եւ Երուսաղէմինը՝ արենակցական 5-րդ աստիճանի պսակը։ Պարզ է, թէ կանոնական արգելք չկայ, որ Ամենայն Հայոց Հայրապետը այդ սահմանների մէջ կանոնական կոնդակներ արձակէ կեանքի պահանջներին հետեւանքով: Յայտնի է, որ մեր եկեղեցում 15-րդ դարում իսկ արենակցական 6-րդ աստիճանի պսակներ անգամ չէին թոյլատրւում եւ կամ թոյլատրւում էին ոչ յօրինակ այլոց»:</p>
                    <p>Մենք տեսանք, որ այդ տեսակետը հիմք ընդունելով, Գեորգ Ե Սուրենյանցը 1922 թ. մի քանի կանոնական կոնդակներ հրապարակեց: Իսկ գալով ամուսնալուծության և ամուսնալուծական հարցերին, Հայ Եկեղեցին, պահպանելով Ավետարանի սկզբունքը, գուցե և հետևողականությամբ Ռուսաց Եկեղեցու գործելակերպի, <a href="https://hyw.wikipedia.org/wiki/%D5%8C%D5%B8%D6%82%D5%BD%D5%A1%D5%AF%D5%A1%D5%B6%D5%A1%D6%81%D5%B4%D5%A1%D5%B6_%D5%94%D5%A1%D5%B2%D5%A1%D6%84%D5%A1%D5%AF%D5%A1%D5%B6%D5%B8%D6%82%D5%A9%D5%AB%D6%82%D5%B6%D5%A8_%D5%80%D5%A1%D5%B5%D5%B8%D6%81_%D4%B4%D5%A7%D5%B4" target="_blank" rel="noopener noreferrer">Պոլոժենիայի</a> գոյության ընթացքում ամուսնալուծության հիմք է համարել միայն և գլխավորապես ամուսնական ուխտի անհավատարմությունը: Գերագույն Հոգևոր Խորհուրդը, կյանքի ստիպողական պահանջների առջև տեղիք տալով, թեթևացրել է ամուսնալուծությունը։ Այս հարցի նկատմամբ լավագույնը, ըստ զեկուցողի, կլինի ընդունել Շահապիվանի ժողովի որոշումը, որով ամուսնությունը լուծելի է համարվում հետևյալ պատճառներով․</p>
                    <ol>
                        <li>Ամուսնական անհավատարմություն,</li>
                        <li>Ամլություն,</li>
                        <li>Մարմնական և հոգեկան արատներ,</li>
                        <li>Արբեցողություն,</li>
                        <li>Անհաշտ բնավորություն (ծեծ, կռիվ և այլն):</li>
                    </ol>
                    <h3>Նոր Տոմարի Հարց</h3>
                    <p>Հռոմեական և Արևմտյան բոլոր Եկեղեցիները 16-րդ դարից սկսած գործածում էին նոր կամ <a href="https://hy.wikipedia.org/wiki/%D4%B3%D6%80%D5%AB%D5%A3%D5%B8%D6%80%D5%B5%D5%A1%D5%B6_%D6%85%D6%80%D5%A1%D6%81%D5%B8%D6%82%D5%B5%D6%81" target="_blank" rel="noopener noreferrer">Գրիգորյան տոմարը</a>՝ Գրիգոր ԺԳ Պապի (1573-1585) անունով։ Ցարական իշխանությունը Ռուս Ուղղափառ Եկեղեցուն թույլ չէր տալիս ընդունելու նոր տոմարը: Բնականաբար, Հայ Եկեղեցին ևս չէր կարող գործածել այն: Բայց երբ 1917 թ. տապալվեց ցարական իշխանությունը, բոլշևիկներն անմիջապես անցան նոր տոմարի։ 1920 թ. Սովետական Հայաստանի կառավարության դեկրետով (հրաման, decree) Հայաստանի ամբողջ տարածքում նույնպես ընդունվեց նոր տոմարը, որին հետևելով Ռուսաց, Վրաց և Հայոց Եկեղեցիները 1922 թ. ընդունեցին նոր տոմարը։ Գեորգ Ե Կաթողիկոսն այդ մասին հրապարակեց հատուկ կոնդակ: Սակայն Ռուսաց և Վրաց Եկեղեցիները, անմիջապես հետ կանգնելով, նորից անցան հին տոմարի գործածությանը: Նրանց օրինակով պարտադրված եղան նաև հին տոմարի գործածությանը վերադառնալ Ռուսաստանի և Վրաստանի հայոց թեմերը: Բացի Երուսաղեմից, որտեղ եկեղեցական իրավունքների պահպանության հարց կար, սփյուռքահայ բոլոր թեմերն էլ, առանց որոշակի դժվարության, սկսեցին գործածել նոր տոմարը <sup><a href="#fn7">[7]</a></sup>:</p>
                    <h3>Եկեղեցական Սքեմի Հարց</h3>
                    <p>Այս հարցը թեև երկրորդական է, բայց ժամանակաշրջանի և քաղաքական հանգամանքների բերումով, քանի որ Հայաստանում և մյուս քաղաքներում Եկեղեցու և հոգևորականության դեմ խիստ պայքար էր ծավալվում, հայ հոգևորականը հնարավորություն չուներ եկեղեցուց դուրս սքեմ հագնելու, որովհետև ծաղր ու ծանակի էր ենթարկվում, անարգվում: Այդ իսկ պատճառով Կաթողիկոսի անունով բազմաթիվ դիմումներ էին գալիս, որպեսզի թույլատրի եկեղեցուց դուրս սքեմ չհագնելու։ Սակայն կային նաև ավանդապահ հոգևորականներ, որոնք պահանջում էին, որ պետք է հոգևորականը ամեն տեղ սքեմով ներկայանա, որովհետև ժողովուրդը դարեր շարունակ սովորել է իր հոգևոր հորը սքեմով տեսնել: Զեկուցողն այն կարծիքին է, որը պաշտպանում է նաև Գերագույն Հոգևոր Խորհուրդը, «որ յարմար կը լինի պարտադրել հոգեւորականութեան հոգեւոր սքեմ կրել եկեղեցում, օրինակատարութիւնների, պաշտօնական հանդեսների եւ հանգամանքների ժամանակ, որից դուրս` արտօնել նոցա աշխարհիկ սքեմ կրել»։</p>
                    <h3>Պահքի Վերացման Հարց</h3>
                    <p>Այս հարցի վերաբերյալ զեկուցողի և Գերագույն Հոգևոր Խորհրդի կարծիքը բխում է այն ժամանակ տիրող բռնատիրական կարգի թելադրող իրավիճակից, որին չէին կարող համաձայնել նվիրապետական Աթոռներն ու թեմակալ առաջնորդները:</p>
                    <p>«Այս հարցը կեանքն ինքնին է լուծել, քանի որ այլևս պաս պահող չկա»,- ասում է Գևորգ Զ Կաթողիկոսը, ապա շարունակելով նշում, որ «Գերագոյն Հոգեւոր Խորհուրդը կարծում է, որ պէտք է թողնել միայն Զատկի եւ Աստուածայայտնութեան տօների պասերը մի-մի շաբաթ եւ Խաչելութեան յիշատակին նուիրուած ուրբաթ օրուայ պասը, որով կը դադարի Օրէնքը գայթակղութեան աղբիւր դառնալ: Պասերի կրճատմամբ ինքնին յառաջ է գալիս պսակի օրերի նոր ընդլայնման հարցը: Այս խնդրի նկատմամբ առաջարկ կայ անխտիր ամեն օր պսակ կատարել: Գերագոյն Հոգեւոր Խորհուրդը հնարաւոր է գտնում պսակի օրերի արգելքը վերացնել՝ համարելով արգելեալ օրեր միայն Ս․ Զատկի եւ Ս. Ծննդեան շաբաթապասերը» <sup><a href="#fn8">[8]</a></sup>։ Սակայն փոխանակ վերացնելու, գուցե կամավոր թողնելն է ավելի ճիշտ, որովհետև եկեղեցական պահքին չպետք է միայն բժշկական տեսակետով նայել և իմաստավորել։ Մեծ Պահքը չպետք է նկատել միայն համեղ կերակուրներից և մսեղենից հրաժարում, այլև այն մի առիթ է, որպեսզի մարդ ինքն իրեն ինքնաքննադատության տառապանքի և ինքնաճանաչումի ենթարկի, հոգեպես կազդուրվի և պատրաստվի քրիստոնյայի կյանքի ամենամեծ ուրախությանը՝ Ս․ Հարությանը:</p>
                    <h3>Աստվածապաշտության լեզուն</h3>
                    <p>Ըստ զեկուցողի, «Աստուածպաշտութեան կարգի հետ աստուածպաշտութեան լեզուն անցեալի ծնունդ է, որ իր ժամանակ ժողովրդին հասանելի լեզու է եղել, բայց այժմ անհասկանալի է, ուստի և հասարակաց աղօթքը, որի նպատակն է ստեղծել ընդհանուր կրօնական տրամադրութիւն աղօթողների մէջ եւ նոցա միացնել՝ չի ծառայում իր նպատակին: Այս հարցի նկատմամբ եղած առաջարկները՝ թարգմանել Ս. Գիրքը, շարականները եւ աղօթքները, ցանկալի են, բայց շատ դժուար իրագործելի։ Գերագոյն Հոգեւոր Խորհուրդը հնարավոր է գտնում թոյլատրել, որ Ս. Գրքի որոշ հատուածներ եւ հայրերի թղթերը թարգմանաբար կարդացուին եղած թարգմանութիւններից օգտուելով, մինչեւ որ հնարաւոր կլինի Ս. Գիրքը ամբողջովին թարգմանուած տեսնել»: Սակայն ոչ բոլորը կարող էին և այսօր էլ կարող են համաձայնել այս առաջարկությանը. «Հայաստանեայց Եկեղեցին, իբրեւ գերազանցապէս ԱԶԳԱՅԻՆ Հաստատութիւն մը, կոչումն ունի հայութեան մէջ պահպանելու ինչ որ ազգային է և ազգին հոգւոյն հետ կը զօդէ իր ժողովուրդը։ Գրաբարը, իբրեւ մեր պատուական նախնեաց լեզուն և բարբառը, միակ կապն է այսօր, որ կը միացնէ զմեզ տակաւին մեր նախնեաց հետ․ ու Եկեղեցին է, այժմ, այն գանձարանը, որ մեր անցեալ սրբութեանց հետ կը պահպանուի Գրաբարը. անոր վտարումից մեր Եկեղեցիէն՝ գրեթէ պիտի նշանակէր խզում մեր նախնեաց հետ, ինչ որ անշուշտ ցանկալի չէ ոչ մէկ Հայու» <sup><a href="#fn9">[9]</a></sup>:</p>
                    <p>Թորգոմ արքեպիսկոպոս Գուշակյանը իրավացիորեն առաջարկում է Ս. Պատարագը, աղոթքներն ու շարականները պահել գրաբար, քարոզման մեծ աղոթքները, Կտակարանի և Առաքելական ընթերցվածները կարդալ աշխարհաբար։ Մեզ թվում է, որ այս տեսակետն է ընդունելի, կիրառելի թեկուզ այսօր: Մնացածը մերժելի են և անընդունելի, որը սակայն երբեմն շատերի կողմից ինքնակամ խախտվում է և չի դատապարտվում:</p>
                    <p>Զեկուցման վերջում Գեորգ արքեպիսկոպոս Չորեքչյանը բարենորոգության բուն նպատակը համարում է հայ ժողովրդի կրոնական ըմբռնումների կերպարանափոխումը` վերածնելով նրան հոգեպես, տալով նոր կյանք ու քրիստոնեական կենցաղ: Գերագույն Հոգևոր Խորհուրդը մատնանշել է այդ ուղին հարթող հետևյալ միջոցներն ու տեսակետը.</p>
                    <ol>
                        <li>«Հիմնել մասնագիտական հոգեւոր բարձրագոյն դպրոց, տեսական եւ գործնական աստուածաբանական ծրագրով եւ բնական գիտութիւնների ուսուցման լայն ծաւալով, որ ապագայ հոգեւորականացուն ձեռք բերէ քրիստոնէական ոգի եւ խորը համոզմունք, քրիստոնէական բարձր գաղափարների ճշմարտութեան եւ իր կենցաղով այդ աշխարհայեացքի մարմնացողը հանդիսանայ կեանքի մէջ, դաստիարակիչ օրինակ ծառայելով իր համայնքին: Այլապէս ասած նոր հոգեւորականութիւն ստեղծէ՝ ընդունակ նոր կեանքի պահանջներին գոհացում տալու:</li>
                        <li>Քրիստոնէական ուսմունքը կենդանի խօսքի միջոցով իւրացնել տալ համայնքին՝ նրա մէջ քրիստոնէական սիրոյ ոգին կենդանացնելու եւ կեանքում համապատասխան կենցաղ ստեղծել տալու նպատակով։</li>
                        <li>Նպաստել կրօնա-բարոյական բնոյթ կրող գեղարուեստական երկերի զարգացման, կազմակերպել կիրակնօրեայ դասախօսութիւններ եւ ծրագրուած զրոյցներ՝ մատաղ սերնդի եւ ընդհանրապէս հաւատացեալ հօտի կրօնա-բարոյական դաստիարակութեան նպատակով։</li>
                        <li>Կազմակերպել համայնքի մէջ գթութեան եւ սիրոյ գործեր:</li>
                        <li>Հրատարակել Աստուածաբանական ամսաթերթ եւ կրօնական շաբաթաթերթեր:</li>
                        <li>Վերականգնել նուիրականութիւնը ազգային եկեղեցու միութիւնը պահպանելու, ի սփիւռս աշխարհի ցրուած գաղութահայութիւնը Մայր Աթոռի եւ Մայր Երկրի-Հայրենիքի հետ սերտօրէն կապելու նպատակով։ Եւ վերջապէս՝</li>
                        <li>Եկեղեցու արտաքին ծիսական կարգերն ու արարողութիւնները նպատակայարմար կրճատումներով եւ մշակուած քաղցրալուր գեղարուեստական երգով եւ երաժշտութեամբ վեհացնել:</li>
                    </ol>
                    <p>Ահա այն ուղին, որ կ'առաջնորդէ մեզ դէպի արտաքին ու ներքին ճշմարիտ բարենորոգութիւն»։</p>
                    <p>Պետք է նշել, որ Հայ Եկեղեցու բարեկարգության հարցերի շուրջ խոսվել են նաև 1941, 1945, 1955 թվականներին գումարված Ազգային-եկեղեցական ժողովներում, առանց լուրջ քննարկումների և որոշումների ընդունման, որովհետև, դժբախտաբար, այդ տարիներին հնարավոր չէր առանց պետական միջամտության լուծել այս հարցերը: Ուրեմն, պայմաններն աննպաստ էին բարենորոգչական որևէ հարց լուծելու, առավել ևս Սահմանադրություն ընդունելու, թեև հետագայում երջանկահիշատակ Վազգեն Ա Կաթողիկոսը նոր Սահմանադրության նախագծի քննարկումը մի քանի անգամ օրակարգի հարց է դարձրել։ 1990 թ. ազգային պետականության վերականգնմամբ Եկեղեցուն վերադարձվեցին նրա դարավոր իրավունքներն ու անկախ գործելու հնարավորությունները։ Հայաստանում օրինական նոր պայմանների ստեղծումով, ինչպես նաև Ազգային Ժողովի կողմից ընդունված «Խղճի ազատության» օրենքի հիման վրա Սուրբ Էջմիածնի Գերագույն Հոգևոր Խորհուրդը և Եպիսկոպոսական ժողովը խմբագրում և 1991 թ. հրապարակում են ժամանակավոր «ներքին թեմերի եկեղեցական կանոնադրութիւն»` «նպատակ ունենալով վերակազմակերպել Հայաստանի և ներքին սփյուռքի տարածքի վրա Հայ Առաքելական Եկեղեցու կանոնական և վարչական կյանքը՝ համաձայն եկեղեցական ավանդական կարգ ու կանոնի» <sup><a href="#fn10">[10]</a></sup>:</p>
                    <p>Այսօր օրակարգի առաջին և ամենաանհրաժեշտ հարցը Հայ Եկեղեցու նոր սահմանադրության նախագծի վերջնական մշակումն ու հաստատումն է, որը կդառնա բոլոր չլուծված հարցերի հիմնական բանալին և 1700-ամյա Հայ Առաքելական Եկեղեցու՝ մեր դարի ամենակարևոր նվաճումը:</p>
                    <p>Այսօրվա սերունդը համոզված է, որ ինչպես մեր երջանկահիշատակ Հայրապետների նախաձեռնած, սկզբնավորած և ի մի բերած շատ ու շատ ծրագրեր և հղացումներ Ն.Ս.Օ.Տ.Տ. Գարեգին Ա Կաթողիկոսի իմացությամբ նոր թափ և ուժ, գործունեության ընդարձակ հնարավորություն են ստանում, այնպես էլ Նորին Սրբությանը փոխանցված Հայ Եկեղեցու բարեկարգության վերաբերյալ հարցերի ու ծրագրերի անլուծելի մնացած ամբողջ փաթեթը քայլ առ քայլ պետք է լուծում ստանա, իրեն հատուկ խորաթափանց իմացությամբ, բացառիկ բծախնդրությամբ, խստապահանջ ավանդությամբ և լուսապայծառ տեսիլքով։</p>
                    <p>«ԲԱՐԵԿԱՐԳՈՒԹԻՒՆ ՀԱՅԱՍՏԱՆԵԱՅՑ ԵԿԵՂԵՑՒՈՅ ՊԷՏՔ Է ԼԻՆԻ ՄԵՐ ՀԵՌԱԿԷՏԸ, ՍԵՒԵՌԱԿԷՏԸ, ՆՇԱՆԱԿԷՏԸ, ինչ կուզէք ասէք: Եւ բարեկարգութիւն կնշանակէ,- Երուսաղեմի նախկին Պատրիարքներից Թորգոմ Գուշակյան պայծառիմաստ մեծ Պատրիարքի բացատրությամբ,- ԲԱՐՒՕՔ ՊԱՀՊԱՆՈՒՄԸ ԱՅՆ ԿԱՐԳԻՆ, ՈՐ ԿԵԱՆՔ Է, ՈՉ ԹԷ ՄԻԱՅՆ ԿԱՌՈՅՑ», այսինքն՝ Եկեղեցին բարեկարգել այնպես, որ դառնա սքանչելի մի ուժ, գործուն ներկայություն և կենսունակ ներգործություն մեր ժողովրդի կյանքում: Թող իմ այս առաջին խոսքի վերջին բառերը լինեն «ԱՇԽԱՏԱՆՔ ՎԱՍՆ ՇԻՆՈՒԹԵԱՆ ԵՒ ԲԱՐԵԿԱՐԳՈՒԹԻՒՆ ԵԿԵՂԵՑՒՈՅՍ ՀԱՅԱՍՏԱՆԵԱՅՑ ԵՒ ԱԶԳԻՍ ՀԱՅՈՑ» <sup><a href="#fn11">[11]</a></sup>:</p>
                </article>
                <article class="footnote">
                    <h2>Footnotes</h2>
                    <p id="fn1"><strong>[1]</strong>  Տե՛ս Արիստակես Եպիսկոպոս Սեդրակյան, «Քահանայական խնդիր...»</p>
                    <p id="fn2"><strong>[2]</strong> Ս. Բեհբուդյան, հտ. Ա «Վավերագրեր Հայ Եկեղեցու պատմության», Երևան, 1994, էջ 250</p>
                    <p id="fn3"><strong>[3]</strong> Նույնը, էջ 250:</p>
                    <p id="fn4"><strong>[4]</strong> Թորգոմ պատրիարք Գուշակյան «Բարեկարգութիւն Հայ եկեղեցւոյ», Երուսաղեմ, 1940, էջ 78:</p>
                    <p id="fn5"><strong>[5]</strong> Սանդրո Բեյբուդյան, Վավերագրեր Հայ Եկեղեցու պատմության, հտ. Ա, Երևան, 1994, էջ 253-254:</p>
                    <p id="fn6"><strong>[6]</strong> Թորգոմ պատրիարք Գուշակյան «Բարեկարգութիւն Հայ եկեղեցւոյ», Երուսաղեմ, 1940, էջ 96:</p>
                    <p id="fn7"><strong>[7]</strong> Զաւէն Ա քահանայ Արզումանեան- Ազգապատում, Դ Հատոր, Ա գիրք, Նյու Յորք, 1995, էջ 309:</p>
                    <p id="fn8"><strong>[8]</strong> Սանդրո Բեյրության «Վավերագրեր Հայ Եկեղեցու պատմության» , հ Ա, Երևան, 1994, էջ 295:</p>
                    <p id="fn9"><strong>[9]</strong> Թորգոմ Պատրիարք Գուշակեան– Բարեկարգութիւն Հայաստանեայց եկեղեցւոյ, Երուսաղէմ, 1940, էջ 132:</p>
                    <p id="fn10"><strong>[10]</strong> «Էջմիածին», 1992, դեկտեմբեր, էջ 15:</p>
                    <p id="fn11"><strong>[11]</strong> «Էջմիածին», 1995, ապրիլ, էջ 64:</p>
                </article>
            </section>
        </main>

        <!-- Footer content is fetched from external file = footer.html -->
        <footer id='footer-content'></footer>

        <!-- Script to insert menu/navbar content for this page -->
        <script src="/resources/jscripts/scripts.js"></script>
        <script>insertContentById('/menu.html', 'navbar');</script>

        <!-- Script to insert footer menu from external footer.html -->
        <script>insertContentById('/footer.html', 'footer-content');</script>

        <!-- Script for the menu links used in the hamburger ?? -->
        <script>
            function myFunction() {
              var x = document.getElementById("menulinks");
              if (x.style.display === "block") {
                x.style.display = "none";
              } else {
                x.style.display = "block";
              }
            }
        </script>
    </body>
</html>