<!DOCTYPE html>
<html lang="hy">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <meta name="description" content="An article about the history of diocesan organization of the Armenian Church.">
        <meta http-equiv="X-UA-Compatible" content="ie=edge">
        <title>Եպիսկոպոսական Աթոռներ</title>
        <link href="/resources/css/projectgrid.css" type="text/css" rel="stylesheet">
        <link rel="icon" href="/resources/media/GEGHART5-32.png" type="image/png">
        <link rel="stylesheet" href="https://cdnjs.cloudflare.com/ajax/libs/font-awesome/6.0.0-beta3/css/all.min.css">
    </head>
    <body>
        <!-- The header with navigation and breadcrumbs -->
        <header>
            <!-- Logo, Menu and Hamburger menu is inserted from menu.html -->
            <nav class="navbar" id="navbar" aria-label="Main Menu"></nav>
            
            <!-- Draw the breadcrumb on the display -->
            <nav aria-label="Breadcrumb">
                <ul class="breadcrumb">
                    <li><a href='/index.html'>Home</a></li>
                    <li><a href='/articles/articles.html'>Articles</a></li>
                </ul>
            </nav>
        </header>
       <!-- Get started with the main section -->
        <main>
            <section class="introduction">
                <article>
                    <h1>Եպիսկոպոսական Աթոռները Գրիգոր Լուսաւորչի Օրերին</h1>
                    <p>Պիոն Հակոբյան, Բանասիրական Գիտութիւնների Դոկտոր<br>
                        Նվիրվում Է Հայաստանում Քրիտսոնեութեան Պետականորէն Ընդունման 1700-Ամյակին<br>
                        <time datetime="2025-07-04">4 July 2025</time>
                    </p>
                </article>
                <article>
                    <p class="context">This article was originally published in "ETCHMIADZIN", the official monthly of Holy Etchmiadzin (1999) </p>
                </article>
            </section>
            <section class="article-list">
                <article>
                <p>Նախ` երկու խոսք ընդհանրապես եպիսկոպոսական Աթոռի, վիճակի կամ, ժամանակակից անվանակոչությամբ, հոգևոր թեմի մասին:</p>
                <p>Թեմը որևէ աշխարհագրական ազգագրական շրջանի, երկրամասի կամ երկրի, աշխարհագրական գոտու կամ աշխարհամասի միևնույն դավանությանը կամ Եկեղեցուն պատկանող կրոնական համայնքների միավորումն է մեկ ընդհանուր հոգևոր տեսչության ներքո: Նրա առաջնորդը եպիսկոպոսն է։ Թեմակալի կամ նրա առժամանակյա տեղակալի պաշտոնը վերապահվում է միայն կուսակրոն հոգևորականին` արքեպիսկոպոս, եպիսկոպոս և վարդապետ՝ վերջինիս համար պայմանով, որ նա որոշ ժամանակ անց ձեռնադրվի եպիսկոպոս:</p>
                <p>Թեմերի սահմաններն անփոփոխ չեն, անհրաժեշտության դեպքում նրանք կարող են վերանայվել՝ բաժանվել երկու և ավելի անկախթեմերի, ինչպես նաև միավորվել հարևան թեմերի հետ կամ ընդհանրապես լուծարվել։</p>
                <p>Թեմի նվազագույն օղակը կամ միավորը ծխականը կամ ծուխն է, որոնց կամավոր համախմբումից ձևավորվում են եկեղեցական-կրոնական համայնքները։ Վերջինները կարող են ընդգրկել ինչպես առանձին բնակավայրերի, այնպես էլ որևէ գյուղի կամ քաղաքի մեկ կամ մի քանի թաղերի ծխերն ու ծխականներին։ Կրոնական–եկեղեցական համայնքների հոգևոր հովիվները ծխատեր կամ ծիսակատար քահանաներն են: Յուրաքանչյուր համայնք, սովորաբար, հիմնում է իր եկեղեցին, ուր կատարվում են կրոնական և ծիսական արարողություններ ու խորհուրդներ` Պատարագ, Ժամերգություն, Մկրտություն, Պսակ և այլն:</p>
                <p>Հայոց ամենահեղինակավոր բառարանները («Նոր բառգիրք հայկազեան լեզուի», «Առձեռն բառարան») «թեմ» բառը բացատրում են որպես «վիճակ եպիսկոպոսի, գաւառ՝ անկեալ ընդ իշխանութեամբ եպիսկոպոսութեան»` համապատասխան վկայություններ բերելով 12-րդ և հետագա դարերի մատենագիրներ Մատթեոս Ուռհայեցու, Վարդան Վարդապետի (Արևելցի), Ստեփաննոս Օրբելյանի և Զաքարիա Ծործորեցու երկերից: Աչքաթող է արված Կոստանդին Ա Բարձրաբերդցու «Սահմանք կանոնականք»-ը (1243 թ.), ուր իր բուն նշանակությամբ երեք անգամ օգտագործված է «թեմ» բառը («Արժանաւորքն միայն և գիտունքն առցեն զաստիճան եպիսկոպոսութեան՝ մեծաւ քննութեամբ և վկայութեամբ և թեմին կամակցութեամբ... հասակաւ մի' պակաս քան զերեսուն ամն», «Օտար յաշխարհէ եպիսկոպոս կամ վարդապետ, կամ երէց կամ գերոյ տէր առանց թեմի եպիսկոպոսին մի՛ շրջեսցին… այլ նորա հրամանաւ», «Երկիցս անգամ շրջեսցի եպիսկոպոսն ի տարւոջն յիւր թեմն…»)<sup><a href="#fn1">[1]</a></sup>: Հ․ Աճառյանի «Արմատական բառարան»-ը ևս նույնն է հավաստում` ավելացնելով, թե այս փոխառյալ բառը (հունարենից) հայերենի միջոցով անցել է վրացիներին և հարևան ուրիշ ժողովուրդների։ «Թեմ»-ը, այսպիսով, համեմատաբար նոր փոխառություն է՝ կատարված Կիլիկյան շրջանում, և նշանակում է «եպիսկոպոսի առաջնորդական վիճակ կամ գավառ»: Հայոց մատենագրության մեջ, ավելի հին շրջանում, այդ նույն նշանակությամբ օգտագործվել է «վիճակ» բազմիմաստ բառը` դրա տակ հասկացվելով «նահանգ, թեմ», «եկեղեցական պաշտոն, իշխանության տեղ»։ 10-րդ դարի պատմիչ Ուխտանեսն էլ թեմի փոխարեն օգտագործում է «եպիսկոպոսաց Աթոռ» եզրույթը` եպիսկոպոսներին անվանելով «աթոռակալք, տեսուչք և առաջնորդք իւրաքանչիւր գաւառս ի փառս Աստուծոյ» (Ա, 6):</p>
                <p>Արդի եկեղեցական ընկալումով` թեմը կամ Եպիսկոպոսական Աթոռը հայ եկեղեցական համայնքների միավորումն է, Հայաստանյայց Առաքելական Եկեղեցու վարչական մարմիններից մեկը, ազգային Եկեղեցու հովվական համայնքների միավորմամբ հաստատված կազմակերպություն՝ աշխարհագրական որոշակի շրջանի մեջ։ Թեմի, վիճակի կամ եպիսկոպոսական Աթոռի իշխանության գլուխը եպիսկոպոսն է՝ որպես թեմակալ առաջնորդ:</p>
                <p>Սովորաբար, թեմերն ունեն միասնական կառուցվածք` իրենց կարգադիր ու տնօրեն մարմինը, որը թեմական պատգամավորական ժողովն է: Վերջինս ընտրում է Թեմական խորհուրդ, որը տվյալ թեմի գործադիր մարմինն է և առաջնորդի խորհրդատուն: Թեմակալ առաջնորդներին ընտրում են թեմական պատգամավորական ժողովները, բայց նրանք պաշտոնի են կոչվում (կամ արձակվում) Ամենայն Հայոց Կաթողիկոսի կարգադրությամբ ու հաստատումից հետո: Ամեն թեմ կազմում է իր ներքին կանոնադրությունը, որն իրավական ուժ է ստանում Ամենայն Հայոց Կաթողիկոսի վավերացումից հետո։ Այդ կանոնադրությունները պետք է համապատասխանեն Հայաստանյայց Առաքելական Եկեղեցու սահմանադրության տրամադրություններին և ոգուն։</p>
                <p>Հայաստանյայց Եկեղեցու բարձրագույն հոգևոր պետերի որոշումներն ու վճիռները գործադրողները նախ և առաջ թեմակալ առաջնորդներն են, իսկ, այնուհետև, վերջիններիս հսկողությամբ, եկեղեցական-կրոնական համայնքների հովիվները. երեցներ ու քահանաներ, աբեղաներ ու վարդապետներ, դպիրներ ու սարկավագներ, թեմական կառույցների մեջ պաշտոնավարող անձինք: Թեմակալ առաջնորդներն Ամենայն Հայոց Կաթողիկոսի լիազորն ու ներկայացուցիչներն են իրենց գործունեության սահմաններում:</p>
                <p>Հայաստանյայց Առաքելական Եկեղեցու նվիրապետական կառույցի մեջ առաջ եկած փոփոխությունների հետևանքով և ժամանակների ու հանգամանքների թելադրանքով, առանձին թեմեր կամ եպիսկոպոսական Աթոռներ կարող են ընդարձակվել և ձեռք բերել նոր իրավունքներ և ինքնուրույնություն, դառնալ միտրոպոլիտություն, պատրիարքություն կամ մասնավոր կաթողիկոսություն, ինչպես նաև, աստիճանաբար կորցնելով երբեմնի հեղինակությունը, իրավունքներն ու իշխանությունը, իջնել սովորական թեմերի շարքը կամ առմիշտ հեռանալ պատմության ասպարեզից. ազգային Եկեղեցու անցյալը երկու իրողության համար էլ ընձեռում է ուսանելի օրինակներ։</p>
                <p>Հայաստանյայց Եկեղեցու առաջին եպիսկոպոսներին կամ թեմակալ առաջնորդներին սկզբներում նշանակում էր Ամենայն Հայոց Կաթողիկոսը` ելնելով երկրի զանազան գավառներում քրիստոնեության տարածման և Եկեղեցու իշխանության ամրապնդման շահերից: Հետագայում արդեն թեմակալների ընտրությունը կատարվում էր Կաթողիկոսի և տվյալ ազգագրական-աշխարհագրական շրջանի փաստական տիրոջ ու իշխանավորի, նախարարի կամ նախարարական տան փոխադարձ համաձայնությամբ։ Ռուսական կայսրության տիրապետության շրջանում թեմակալների նշանակումը վերապահված էր կայսեր իրավասությանը` հարկավ, համապատասխան թեկնածուի կամ թեկնածուների ներկայացմամբ:</p>
                <p>Ե՛վ հնում, և՛ նոր ժամանակներում հայտնի են ոչ քիչ դեպքեր, երբ իրար հետ միացվել են երկու և ավելի թեմեր, կամ մի քանի թեմերի հոգևոր տեսչությունը վստահվել է մեկ եպիսկոպոսի կամ թեմակալ առաջնորդի, կամ էլ` մեկ առանձին թեմում միաժամանակ առաջնորդություն են արել երկու եպիսկոպոսներ: Չենք խոսում արդեն նոր թեմերի ստեղծման կամ հների լուծարման մասին, որ հետևանք է նույն դավանության կրոնական համայնքների վերացմանը կամ կազմակերպմանը` միանգամայն նոր շրջաններում և աշխարհագրական գոտիներում: Թեմերի ստեղծման նպատակն ու խնդիրները նույնն են մնացել և՛ հնում, և՛ այժմ. հետևել տվյալ տարածքի եկեղեցական-կրոնական համայնքների ծխականների կամ հավատացյալների շրջանում Հայաստանյայց Առաքելական Եկեղեցու դավանաբանական սկզբունքների անշեղ պահպանությանը, քրիստոնեական բարոյական ոգու ամրապնդմանը, ազգային Եկեղեցու շահերից բխող բարեսիրական, կրթական և այլ ձեռնարկումների հաջող իրականացմանը։</p>
                <p>Հայաստանում առաջին քրիստոնյա համայնքները ձևավորվել են Թադեոս Առաքյալի քարոզության օրերին, Հիսուս Քրիստոսի մահվանից շատ չանցած, և Նրա ձեռքով էլ հիմնադրվել է առաջին եպիսկոպոսական Աթոռն Արտազում, հետագայում հռչակված Թադեի վանքում: Քրիստոնեության լույսի այս առաջին ջահակիրը նահատակի պսակ է ընդունում շուրջ 50 թ.:</p>
                <p>Հաջորդը Բարդուղիմեոս Առաքյալն է, որի քարոզությունն ավարտվում է 68 թ., դարձյալ նահատակությամբ։ Նրանց գործի շարունակողներն արդեն իրենց աշակերտներն էին, որոնց մեծ մասը նույնպես ուսուցիչ-առաքյալների ճակատագրին է արժանանում։ Օրինակ՝ Զաքարիան նահատակվել է 76 թ., Զեմենտոսը վախճանվել է 81 թ.` եպիսկոպոսական Աթոռը 4 տարի կառավարելուց հետո, Ատրներսեհը նահատակվել է 97 թ.` 15 տարի կառավարելուց հետո, Մուշեն վախճանվել է 128 թ.` 30 տարի կառավարելուց հետո, Շահենը՝ 154 թ., 25 տարի կառավարելուց հետո, Շավարշը` շուրջ 175 թ.` 20 տարի կառավարելուց հետո, Ղևոնդիոսը նահատակվել է 193 թ.` 17 տարի կառավարելուց հետո<sup><a href="#fn2">[2]</a></sup>: Նրան հաջորդած եպիսկոպոսների անուններն արդեն պատմական ժամանակագրությունները չեն պահպանել, անվիճելի է միայն Գրիգոր Լուսավորչին նախորդած վերջին եպիսկոպոսի անունը՝ Մեհրուժան, որը գահակալել է 230-260 թթ. միջև, և որը ծանոթ է արտաքին աղբյուրներից (Եւսեբիոս Կեսարացի, Պատմութիւն եկեղեցւոյ, Թ, ը):</p>
                <p>Ավանդական կարգով այս բոլոր եպիսկոպոսների աթոռանիստը Արտազն էր, և դա ընդունում է Հայոց Եկեղեցու պատմությանը քաջատեղյակ Մաղաքիա արքեպս. Օրմանյանը։ Նորագույն հետազոտողները, սակայն, փոքր-ինչ խախտում են այդ տեսակետը և Արտազի փոխարեն եպիսկոպոսական աթոռանիստ համարում Աշտիշատի վանքը<sup><a href="#fn3">[3]</a></sup>։ Ովքե՞ր են գահակալել Մեհրուժան եպիսկոպոսից հետո Հայաստանում, պատմությունը լռում է, մինչև որ ասպարեզ է իջնում Ս. Գրիգոր Լուսավորիչը` վերստեղծելով նվիրապետական նոր կարգ, կառուցելով վանքեր ու եկեղեցիներ և ձեռնադրելով յուրաքանչյուր երկրամասի ու նախարարական տան համար առանձին անկախ եպիսկոպոս:</p>
                <p>Ագաթանգեղոսի և նրա նախնական խմբագրությունից օգտված հեղինակների վկայությունների համաձայն, Հայաստանյայց Առաքելական Եկեղեցու նվիրապետական կարգերի և թեմական բաժանման բուն պատկերն ուրվագծվում է քրիստոնեությունը պետական կրոն հռչակելու առաջին տարիներից։ Եկեղեցու սպասավորները, վերևից ներքև, բաժանվում էին հինգ կարգի՝ Կաթողիկոս<sup><a href="#fn4">[4]</a></sup>, Եպիսկոպոս, Երեց, Սարկավագ Անագանոս կամ Ընթերցող (Գրակարդաց)<sup><a href="#fn5">[5]</a></sup>, իսկ թեմական կառույցը, Սամուել Կամրջաձորեցու հավաստմամբ, որին վկայակոչել է 13-րդ դարի պատմիչ Ստեփաննոս Օրբելյանը, բավական համեստ էր, ընդամենը 36 Աթոռ, որոնք, իրենց հերթին բաժանվելով տասնութական՝ երկու խմբի, եկեղեցական ժողովների ժամանակ նստում էին Հայոց Կաթողիկոսի աջ և ձախ կողմերում։ Աջից առաջին գահը Հարքա եպիսկոպոսինն էր, ձախից առաջինը` Բասենո։</p>
                <p>Հայտնի է այնուհետև, որ Սյունյաց եպիսկոպոսը զբաղեցնում էր աջակողմյան յոթերորդ գահը<sup><a href="#fn6">[6]</a></sup>։ Ուխտանեսի Պամության մեջ հիշատակված են այդ եպիսկոպոսություններից կամ թեմերից 30-ի անունները, որոնք, ըստ ավանդության, հենց Գրիգոր Լուսավորչի կարգած եթե ոչ 36, ապա գեթ 25 թեմերի անուններն են: Ահա՛ Ուխտանեսի ցանկը.</p>
                <ol>
                    <li>Հարքա եպիսկոպոս կամ թեմ</li>
                    <li>Ոստանի</li>
                    <li>Suing</li>
                    <li>Մարդաղո</li>
                    <li>Արշամունյաց</li>
                    <li>Արծրունյաց</li>
                    <li>Սյունյաց</li>
                    <li>Ռշտունյաց</li>
                    <li>Մոկաց</li>
                    <li>Ամատունյաց</li>
                    <li>Բասենո</li>
                    <li>Մամիկոնեից</li>
                    <li>Բագրևանդա</li>
                    <li>Խորխոռունյաց</li>
                    <li>Վանանդա</li>
                    <li>Ապահունյաց</li>
                    <li>Արշարունյաց</li>
                    <li>Գնունյաց</li>
                    <li>Գողթան</li>
                    <li>Գարդմանա</li>
                    <li>Ակեո</li>
                    <li>Բաժունյաց</li>
                    <li>Երուտակաց</li>
                    <li>Ասորյաց</li>
                    <li>Անձևացյաց</li>
                    <li>Պալունյաց</li>
                    <li>Մեհնունյաց</li>
                    <li>Ելո</li>
                    <li>Զարևհանից</li>
                    <li>Մյուս Ասորյաց<sup><a href="#fn7">[7]</a></sup></li>
                </ol>
                <p>Հիշյալ թեմերից 12-ի (թե՞ 13-ի) համար Գրիգոր Լուսավորիչը եպիսկոպոս է ձեռնադրել նախկին քրմերի զավակներին, որոնց անունները պահպանվել են Ագաթանգեղոսի Պատմության մեզ հասած խմբագրության մեջ, սակայն, ցավոք, այդ 12-ից միայն երկուսի մասին կա հիշատակություն, թե ո՞ր թեմերն են գլխավորել։ Ըստ այդմ՝ առաջինը Աղբիանոսյան քրմական նշանավոր տան ներկայացուցիչն էր կամ Աղբիանոս եպիսկոպոսը, որը վերակացուն էր Մերձեփրատյան գավառների կամ Եփրատական կողմանց (նա միաժամանակ հիշվում է Բագրևանդի եպիսկոպոս): Ժամանակ անց Աղբիանոսը կարգվում է նաև արքայական բանակի եպիսկոպոս<sup><a href="#fn8">[8]</a></sup>, որը, ճիշտ որ, կարիք ուներ հեղինակավոր հոգևորականի խնամքին ու տեսչությանը։ Հետևելով պատմական ավանդներին, կարծում ենք, հարկ է նաև այժմյան հայոց բանակի համար կարգել հատուկ հոգևոր տեսուչ կամ եպիսկոպոս: Ուրեմն` մեկ եպիսկոպոսի իշխանության տակ կար երեք Աթոռ կամ վիճակ։ Երբեմնի քրմերի զավակներից էր նաև Եվտաղիոսը, որը Բասենի կողմերի թեմակալ առաջնորդ է կարգվել<sup><a href="#fn9">[9]</a></sup>:</p>
                <p>Թեպետև մնացած տասը եպիսկոպոսներն Ագաթանգեղոսի հայերեն խմբագրության մեջ հիշվում են միայն իրենց անուններով, բայց ոչ կառավարած թեմերով, սակայն տվյալ հարցի պատասխանը տալիս են Ագաթանգեղոսի հունական և արաբական խմբագրությունները, որոնք հիշատակում են քրմական դասից ծագող եպիսկոպոսների և՛ անունները, և՛ թեմերը<sup><a href="#fn10">[10]</a></sup>։ Ըստ այդմ՝ Բասոսը Կոտայքի (կամ էլ Տայքի գավառներից մեկի` Կողի) եպիսկոպոսն էր<sup><a href="#fn11">[11]</a></sup>, Մովսեսը` Եկեղյաց գավառի ու Դերջանի, Եվսեբիոսը` Դարանաղի, Հովհաննեսը՝ Կարնո, Աղբիոսը` Տարոնի և Տայոց (արաբականում՝ Տայքի փոխարեն Բսուն, որ վերծանում են Բզնունյաց)<sup><a href="#fn12">[12]</a></sup>, Խաբիբա-Ագապեսը` Սպերքի (Ասպետական կամ Բագրատունյաց նախարարության), Արտիթեոսը՝ Խոռխոռունյաց կամ Մաղխազների, Արսուկեսը` Շիրակի, Անտիոքեսը` Կորդվաց, Տիրիկեսը` Վանանդա, Աբեղենից և Գաբեղենից (արաբականը՝ Ատրպատականի), Կյուրակոսը` Արշամունյաց: Սրանցից Աղբիոսին հիշում ու բնութագրում են միայն հունարեն և արաբերեն Ագաթանգեղոսները, որ առիթ է տալիս որոշ տարակուսանքի. նրա բնութագիրը շատ նման է Աղբիանոսին:</p>
                <p>Հայր Պողոս Անանյանն անընդունելի է համարում այս տասներեք եպիսկոպոսների` քրմական դասից սերած լինելու պարագան, և, Աղբիանոսից բացի, մնացած տասներկուսին դիտում նախալուսավորչյան հայ քրիստոնյաների միջավայրից դուրս եկած եկեղեցականներ, որոնք Տրդատ Մեծի թագավորության առաջին շրջանում, քրիստոնյաների դեմ հարուցված անլուր հալածանքների պատճառով, լքել էին Հայաստանը և ապաստան որոնել հարևան հռոմեական նահանգներում ու հիմա, Գրիգոր Լուսավորչի հետ, Կեսարիայից վերադառնում էին Հայրենիք։ Նշվում է այնուհետև, որ Ագաթանգեղոսն այլափոխել է պատմական ճշմարտությունը՝ Հայաստանում նախալուսավորչյան քրիստոնեության գոյությունն անտեսելու նպատակով<sup><a href="#fn13">[13]</a></sup>:</p>
                <p>Հայագետի գլխավոր կռվանն այդ եպիսկոպոսների անունների հունական ձևն է, որը խիստ տկար է նման լուրջ հիմնավորման համար։ Մինչդեռ հայտնի է, որ հայ իրականության մեջ, ավանդական կարգով, հոգևոր աստիճան ստացող անձանց ավազանի անունները փոխում էին։ Ներկա դեպքում նույնն է կատարվել վերոհիշյալների անունների հետ։</p>
                <p>Քրմական դասի նահանջը քրիստոնեության առջև և քրմական տոհմերից սերած վերոհիշյալ տասներեք անձանց եպիսկոպոսական ձեռնադրությունն ու հարուստ վիճակների վստահելը կարևորագույն իրադարձություն էր հայոց հոգևոր ու քաղաքական կյանքում, Գրիգոր Լուսավորչի հեռատես քաղաքականության շոշափելի արդյունքներից մեկը, շուրջ երկուս ու կես հարյուրամյակի ընթացքում նախալուսավորչյան քրիստոնյա հովիվների նախապատրաստած մտավոր հեղաշրջման վառ արտահայտությունը: Այս պայմաններում ճիշտ որ անապացույց լեգենդ է հայոց հեթանոս քաղաքակրթության և մեհենական գրի ու գրականության իսպառ ոչնչացումը Գրիգոր Լուսավորչի ու նրա գործակիցների ջանքերով և հայոց արքայի լայն աջակցությամբ: Հին Հայաստանի նյութական մշակույթի և անգիր դպրության հուշարձանները հօգուտ դրա են վկայում. առաջին քրիստոնյաները երկյուղածությամբ պահպանեցին և չկործանեցին Գառնիի հեթանոսական տաճարը, չոչնչացրին Ուրարտական սեպագրերը և հունական ու արամեական արձանագրությունները։ Ընդհակառակը, դրանք հյուրընկալվեցին նորակառույց եկեղեցիներում՝ դառնալով Ավագ խորանի վեմ-քարեր, ագուցվելով աղոթատների դրսի ու ներսի պատերին կամ զետեղվելով նոր կառուցվող սրբարանների հիմքերում: Ուրարտական կոթողներից շատերը ոչ միայն չտեղաշարժվեցին իրենց պատվանդաններից, այլև քրիստոնեացվեցին. նրանց վերին մասերում փորագրվեցին քառաթև խաչեր: Նման խաչքար-կոթողները եզակի չեն Հայաստան աշխարհում: Նոր եկեղեցիներից ու տաճարներից շատ-շատերը բարձրանում էին հեթանոսական մեհյանների տեղերում կամ նրանց ձևափոխումներն էին՝ կառուցվելով առավելապես փայտից։ Այդպիսին էր, օրինակ, Էջմիածնի Մայր Տաճարը, որը կառուցված է հեթանոսական հիմնապատերի և կրակարանի վրա՝ վերակառուցման ժամանակ հոգալով դրանց պահպանության մասին: Քրիստոնեության շնորհիվ կորստից փրկվեցին գողթան երգերը և հայոց հին գուսանական արվեստը․ Արևագալի երգերը նոր կյանք առան շարականների մեջ։ Հեթանոս քաղաքակրթության քիչ թե շատ նշանակալից արտահայտությունները սրանք էին, և քրիստոնեությունը ոչ միայն դրանցից ոչ մեկը չի ոչնչացրել, այլև` պահպանել է։ Հեթանոս Հայաստնի մտավոր թռիչքը ավելի բարձր չի ճախրել երբեք... Հայոց իսկական քաղաքակրթությունն սկսվում է քրիստոնեության մուտքով` մասամբ, և ամբողջ վեհությամբ՝ Ս. Մեսրոպ Մաշտոցի ձեռքով հայերեն նշանագրերի հորինմամբ, հայագիր դպրոցի ու դպրության սկզբնավորմամբ<sup><a href="#fn14">[14]</a></sup>:</p>
                <p>Չի կարելի անտեսել նաև այն անհերքելի ճշմարտությունը, որ քրմական միջավայրից դուրս եկած եպիսկոպոսներին վստահված Աթոռներն ու վիճակները Հայաստանի նախարարական հզոր տների տիրույթներն էին՝ փռված արևելքից արևմուտք և հյուսիսից հարավ. Եկեղյաց գավառից ու Դարանաղից մինչև Բարձր Հայք (Կարին), Տայք ու Սպերք, Բասենից ու Արշարունյաց գավառներից մինչև Բագրևանդ ու Ատրպատական, Շիրակից դեպի հարավ, Տարոն, Ծոփք ու Կորդվաց աշխարհ, Բագրատունյաց, Մամիկոնեից, Խոռխոռունյաց, Կամսարականների և այլոց պատկանող երկրամասերում` խնամքի տակ ունենալով նաև արքայական բանակը։</p>
                <p>Քրմական միջավայրից դուրս եկած եպիսկոպոսների կողքին Գրիգոր Լուսավորիչն առաջնորդներ է նշանակում նաև Կեսարիայից իր հետ բերած կամ նոր ձեռնադրած ուրիշ եպիսկոպոսների՝ ուղարկելով նրանց նախ հարևան Վրաստան (Իրինարքոսին), Աբխազիա (Սոփրոնոսին) և Աղվանք (Թովմային), իսկ այնուհետև` Հայոց այլ գավառներ` Մեծ Ծոփք, Փոքր Ծոփք, Հաշտիանք, Սյունիք, Արծն, Մոկաց և Մարդպետական երկրներ։ Ն. Ադոնցը վերջինների շարքում շատ վաղուց ավելացրել է նաև Անգեղ տունը և Աղձնիքը՝ մակաբերելով դրանք Ագաթանգեղոսի արաբական խմբագրության մեջ աղավաղված «յաշխարհն Գիլանաց, առ Աբխազս» արտահայտությունից<sup><a href="#fn15">[15]</a></sup>: Այս ուղղումն արդարացավ նույն հուշարձանի հունական ամբողջական խմբագրության գյուտով:</p>
                <p>Մի վերապահություն այնուամենայնիվ պիտի անենք` կապված Սյունյաց եպիսկոպոսական Աթոռի հետ։ Ազգային ավանդությունների համաձայն, Սյունիքում՝ եպիսկոպոսական Աթոռ կար Գրիգոր Լուսավորչից շատ առաջ, ըստ որում` ինչպես հավաստում է Ստեփաննոս Օրբելյանը, Սյունյաց աշխարհի Գողթն գավառում առաջին եկեղեցին (Տեառնընդառաջ անունով) կառուցել է անձամբ Բարդողիմեոս Առաքյալը՝ նույն երկրամասի համար ձեռնադրելով առանձին եպիսկոպոս։ Առաքյալի աշակերտներն էլ, իրենց հերթին, հիմնում են Ագուլիսի Թովմա Առաքյալի վանքը և Գողթն գավառի Վանանդ գյուղի մատուռը։ Սյունյաց Աթոռից Մուշե եպիսկոպոսը հետագայում ստանձնում է Արտազի եպիսկոպոսական Աթոռը<sup><a href="#fn16">[16]</a></sup>։ Նշանակում է՝ Սյունիքին հատկացված եպիսկոպոսական Աթոռը նոր իրողություն չէր և քրիստոնեական քարոզչության հարուստ անցյալ ուներ:</p>
                <p>Հնագույն աղբյուրների համաձայն, Գրիգոր Լուսավորիչը կարգավորել է նաև Այրարատյան Հայրապետական թեմը` հատուկ եպիսկոպոսներ նշանակելով Վաղարշապատ, Արտաշատ ու Դվին քաղաքներում և երեքին էլ ստորադասելով անձամբ իրեն` Կաթողիկոսին<sup><a href="#fn17">[17]</a></sup>: Մի քանի խոսք նաև այս կապակցությամբ. Այրարատը Հայաստան աշխարհի սիրտն է, Հայոց արքայի նստավայրը, առավելապես այս նահանգից են ընտրվել տերության գահանիստ քաղաքները։ Անձամբ թագավորն իր ընտանիքով բնակվում էր մայրաքաղաքում, իսկ արքայական տան մյուս անդամները՝ նույն երկրամասի զանազան գավառներում, որոնք տարածված էին Արաքսի աջ ու ձախ ափերին և վերջինիս մեջ թափվող գետերի (Քասաղ, Հրազդան, Ազատ, Վեդի) երկայնքով ձգվող հովիտներում ու սարահարթերում։ Ն. Ադոնցն արդեն վկայակոչված աշխատության մեջ տասնմեկ գավառ է հաշվում Այրարատ նահանգի մեջ. Արաքսից հյուսիս` Արագածոտն, Նիգ, Վարաժնունի կամ Ծաղկունյաց ձոր, Մազազ, Կոտայք, Դվին, Ոստան, Ուրծ, Արած, Շարուր և երկուսն էլ՝ Արաքսից հարավ, Կողբից դեպի Արարատյան լեռների բարձունքները ձգվող հովիտներում ու լեռնալանջերում` Ճակատք և Մասյացոտն<sup><a href="#fn18">[18]</a></sup>։ Այս գավառներում, արքայական տան անդամներից բացի, բնակվում և ժառանգական տերեր էին նաև մեծ ու փոքր մի քանի նախարարություններ. Գնթունիները` Նիգ գավառում, Ամատունիները՝ Արագածոտնի հարավային մասում, իսկ Ուրծ, Արած և Վարաժնունի գավառների անուններն արդեն մատնանշում են, թե որ նախարարություններին են վերաբերել դրանք։</p>
                <p>Գրիգոր Լուսավորիչն իր կաթողիկոսության եթե ոչ առաջին, ապա հետագա տասնամյակներին՝ եպիսկոպոսական Աթոռներ պետք է հիմնած լիներ մեր թվարկած նախարարական բոլոր տների համար, իսկ Այրարատյան նահանգի մնացած շրջանների համար, ուր բնակվում էին՝ Արշակունյաց տնից սերված իշխանները` մի առանձին քորեպիսկոպոսություն։ Այս Աթոռի պաշտոնական առաջնորդը նույնպես Կաթողիկոսն ինքն էր, բայց գործնականում այն կառա-վարելու համար հավատարիմ հոգևորականներից մեկին նշանակում էր փոխանորդ, ավանդական մի սովորույթ, որ հարատևում է նաև այսօր<sup><a href="#fn19">[19]</a></sup>: Այսպիսով` Այրարատ նահանգում, իրականում, գոյություն ուներ՝ եպիսկոպոսական առնվազն չորս Աթոռ՝ երեքը քաղաքների, իսկ մեկը` գյուղական վայրերի համար:</p>
                </article>
                <article>
                    <h2>Footnotes</h2>
                    <p id="fn1"><strong>[1]</strong>Կիրակոս Գանձակեցի, Պատմություն Հայոց, աշխատասիրությամբ Կ. Մելիք-Օհանջանյանի, Ե․, 1961, գլուխ ԽԳ, հոդվածներ Բ, Թ, ԺԲ։</p>
                    <p id="fn2"><strong>[2]</strong>Այս եպիսկոպոսների ժամանակագրական ցուցակը տե՛ս Մաղաքիա արքեպս. Օրմանյան, Հայոց Եկեղեցին, Ե տիպ, հրատարակեց Դ․ Ե․, Անթիլիաս, 1952, էջ 197-198:</p>
                    <p id="fn3"><strong>[3]</strong>Հ. Պողոս Անանյան, Քրիստոնեության հետքեր Հայաստանի մեջ Ս. Գրիգոր Լուսավորչի քարոզութենեն առաջ, Վենետիկ - Ս. Ղազար, 1979, էջ 14-19:</p>
                    <p id="fn4"><strong>[4]</strong>Պատմությանը հավատարիմ լինելու համար հարկ է նշել, որ քրիստոնեության առաջին դարերում «Կաթողիկոս» անվանումն անսովոր էր Հայոց Եկեղեցու վեհապետերի համար։ Օրինակ՝ Սահակ Պարթևը և նրա հաջորդ Հովսեփ Հողոցմեցին իրենց կոչում էին պարզապես եպիսկոպոս` «Սահակ Հայոց Եպիսկոպոս», «Յովսէփ Եպիսկոպոս» (Խորենացի, Եղիշե): Կաթողիկոս կոչումն ընդհանրական է դառնում 6-րդ դարից սկսած, որին զուգահեռ օգտագործվում է եպիսկոպոսապետ կոչումը։ Օրինակ՝ «Ի Մեծաց Հայոց ի Բաբգէնայ ի Հայոց Եպիսկոպոսապետէ», «Բաբգէն Հայոց Եպիսկոպոսապետ», «Բաբգէն Հայոց Կաթողիկոս» (506), «Ներսէս Կաթուղիկոս Հայոց Մեծաց» (551), «Ներսէս Հայոց Կաթուղիկոս» (555), «Յովհաննէս Հայոց Կաթուղիկոս» (565), «Մովսէս Հայոց Կաթողիկոս» (600), «Աբրահամ Հայոց Կաթուղիկոս» (607), «Կոմիտաս Մամիկոնէից Եպիսկոպոս, որ յաջորդեցայ ի կաթուղիկոսութիւն Հայոց Մեծաց» (615), «Յովհաննէս Հայոց Կաթուղիկոս» (Օձնեցի, 726), «Խաչիկ Կաթուղիկոս Հայոց Մեծաց» (986), «Տէր Գէորգ Հայոց վերադիտող» (շուրջ 1070 թ.) և այլն: Հայոց Կաթողիկոսների իշխանությունը տարածվում է Մեծ Հայքի ողջ տարածքում, Աղվանքում, իսկ մինչև 7-րդ դարը՝ նաև Վրաց և Աբխազաց թագավորություններում: Կիլիկյան շրջանում Հայոց վեհապետի կոչումներն ավելի բազմազան են դառնում, ըստ որում՝ առաջին անգամ օգտագործվում է նաև «Կաթողիկոս Ամենայն Հայոց» տիտղոսը (Կոստանդին Ա Բարձրաբերդցու Ընդհանրական թղթի և Կանոնների նախաբաններում, 1247, տե՛ս Կիրակոս Գանձակեցի, Պատմութիւն Հայոց, գլուխ ԽԲ, ԽԳ): Բերենք մի քանի օրինակ. «Կաթողիկոս Հայոց» (Ներսես Շնորհալի), «Կաթողիկոս Հայոց Մեծաց» (Գրիգոր Տղա, 1170-ական թթ.), «Կաթողիկոս Ամենայն Հայաստանեայց» (Մեսրոպ Ա Արտազցի, 1364), «Եպիսկո-պոսապետ Մեծաց Հայոց (Հայոց Մեծաց)» (Թեոդորոս Բ Կիլիկեցի, 1390 և Հակոբ Գ, 1409), «Կաթողիկոս Վաղարշապատու» (Կոստանդին Ե, 1430) և այլն: Հայրապե-տական Աթոռն Էջմիածնում վերահաստատվելուց որոշ ժամանակ անց, «Կաթողիկոս Ամենայն Հայոց» կոչումն Էջմիածնի գահակալների համար դառնում է ավանդական: Համենայնդեպս 17-րդ դարի 50-ական թթ., Փիլիպպոս Աղբակեցու օրերից, այն պարտադիր է դառնում բոլոր Կաթողիկոսների համար (վկայություն– ները տե՛ս «Գիրք թղթոց», Բ հրատ., Երուսաղեմ, 1994, էջ 148, 149, 155, 157, 172, 181, 199, 201, 206, 210, 221, 298, 311, 333, 412, 492, 550, 580, 624: Պատմութիւն Կաթողիկոսաց էջմիածնի, Մոսկուա, 1876, էջ 291-296):</p>
                    <p id="fn5"><strong>[5]</strong>Տե՛ս «Ագաթանգեղայ Պատմութիւն Հայոց», աշխատութեամբ Գ. Տէր-Մկրտչեան և Ստ. Կանայեանց, Տփղիս, 1909, էջ 448, պարբ. 856 (այսուհետև կրճատ՝ Ագաթանգեղոս):</p>
                    <p id="fn6"><strong>[6]</strong>Ս. Օրբելյանի Պատմության համեմատական բնագիրը տակավին չի պատրաստված ու հրատարակված: Այդ երկը, ըստ տարբեր ձեռագրերի, որոնք միմյանց նկատմամբ ունեն նկատելի այլընթերցումներ, լույս է տեսել երկու անգամ՝ առաջինը Փարիզում, 1859 թ. (երկու գրքով), Կարապետ վարդապետ Շահնազարյանցի աշխատասիրու-թյամբ, որ վերատպվել է նաև 1910 թ., Թիֆլիսում (մեր օգտագործածը), և երկրորդը՝ Մոսկվայում, 1861 թ., Մ. Էմինի աշխատասիրությամբ։ Առաջինը խորագրված է «Պատմութիւն նահանգին Սիսական արարեալ Ստեփաննոսի Օրբէլեան արքեպիսկոպոսի Սիւնեաց», (այսուհետև՝ ԿՇ-ի հրատ․ և էջը), երկրորդը՝ «Ստեփաննոսի Սիւնեաց եպիսկոպոսի Պատմութիւն տանն Սիսական» (այսուհետև՝ Մ. Էմինի հրատ․ և էջը): Տե՛ս համապատասխանաբար էջ 25 և էջ 16: Թե Սամուել Կամրջաձորեցու որ երկն է նկատի ունեցել Ստեփաննոս Օրբելյանը, մեզ չհաջողվեց պարզել։</p>
                    <p id="fn7"><strong>[7]</strong>Տե՛ս Ուխտանէս Եպիսկոպոս, Պատմութիւն Հայոց, հատուած Առաջին, Վաղարշապատ, 1871, էջ 100:</p>
                    <p id="fn8"><strong>[8]</strong>Տե՛ս Ագաթանգեղոս, էջ 441-442, պրբ. 845-846: Ն. Մառ, Մկրտութիւն Հայոց, Վրաց, Աբխազաց և Ալանաց ի Սրբոյն Գրիգորէ, թարգմ.` Հուսիկ արքեպիսկոպոս (Մովսիսյան), Վաղարշապատ, 1911, էջ 71:</p>
                    <p id="fn9"><strong>[9]</strong>Տե՛ս Ագաթանգեղոս, էջ 441-442, պրբ. 845:</p>
                    <p id="fn10"><strong>[10]</strong>Ագաթանգեղոսի Պատմության արաբական խմբագրությունը ռուսերեն թարգմանությամբ հրատարակել է Ն. Մառը (տե՛ս ծան. 5-ում հիշված աշխատությունը, մասնավորապես դրա հայերեն թարգմանության էջ 71-72), իսկ հունարեն համառոտ ու ընդարձակ խմբագրության տարբերակները լույս են տեսել և՛ անցյալում (հրատ. Պաուլ դը Լագարդի, Գյոտինգեն, 1887), և´ 1946 թ. ու հետագա տարիներին (հրատ. Ժերար Գարիտի): Հունական խմբագրությունից օգտվել ենք բանասեր Գոհար Մուրադյանի աջակցությամբ, որի համար հայտնում ենք մեր շնորհակալությունը: Կա նաև հունարեն ընդարձակ տարբերակի հայերեն թարգմանությունը (Հ. Բարթիկյանի և Ա. Տեր-Ղևոնդյանի աշխատասիրությամբ), որ տպագրվել է «Էջմիածին» հանդեսի 1966 թ. համարներում:</p>
                    <p id="fn11"><strong>[11]</strong>Կոտայքի եպիսկոպոսական Աթոռի գոյությունը խիստ կասկածելի է։ Սկզբնաղբյուրում, որ հունական Ագաթանգեղոսն է, ամենայն հավանականությամբ, այդ տեղանունն աղավաղված է։ Արաբական թարգմանության մեջ առկա է դարձյալ աղավաղված արտահայտություն. «Եւ յղեաց զԲաս՝ յեպիսկոպոս Բիկուղաց» (Ն․ Մառ, նշված աշխատ., էջ 71): Ն. Ադոնցը փորձել է կռահել աղավաղված բառը՝ «Բիկուղացը» վերծանելով Կող, որ Տայքի գավառներից մեկն էր, և համապատսխան եպիսկոպոսական Աթոռն էլ նույնացրել Վանանդի հետ, որ անհավանական է: (տե՛ս Н. Адонц, Армения в эпоху Юстиниана, С. Петербург, 1908, с. 328, пим. 3), քանի որ Վանանդը հունական Ագաթանգեղոսի մեջ հանդես է գալիս միացյալ թեմով՝ Վանանդա, Աբեղենից և Գաբեղենից, որի առաջնորդ էր նշանակ-ված Տիրիկեսը: Նշենք նաև, որ մեր բանասիրական թափառումների ընթացքում, 5-րդ և հաջորդ դարերին վերաբերող աղբյուրներում, չենք հանդիպել ո՛չ Կոտայքի որևէ թեմակալ առաջնորդի կամ եպիսկոպոսի, ո՛չ էլ Այրարատյան նահանգի Կոտից գավառում հիմնված եպիսկոպոսական Աթոռի կամ վիճակի: Ашипи եպիսկոպոսի կառավարած թեմի անունն, այսպիսով, մնում է չպարզված, չենք ասում նաև, որ Կոտայքը Հայաստանի արևելքում էր և մասը Արարատյան Հայրապետական թեմի, Կողը՝ արևմուտքում։</p>
                    <p id="fn12"><strong>[12]</strong>Տարոնի և Տայքի միասնական եպիսկոպոսական Աթոռի հիշատակությունը թող տարօրինակ չթվա: Երկու աշխարհներում էլ բնակվում էին Մամիկոնյանները, ըստ որում՝ Տայքը նրանց բնօրրանն էր:</p>
                    <p id="fn13"><strong>[13]</strong>Հ. Պողոս Անանյան, նշված աշխատ., էջ 26-27:</p>
                    <p id="fn14"><strong>[14]</strong>Այս մասին տե՛ս նաև Գ. Տեր-Մկրտչյան, Հայագիտական ուսումնասիրություններ, գիրք Բ, Ս. Էջմիածին, 1998, էջ 40-42, «Գրիգոր Լուսավորիչը գիրք այրե՞լ է» հոդվածը:</p>
                    <p id="fn15"><strong>[15]</strong>Տե՛ս Н. Адонц նշված աշխատություն, էջ 328, ծան. 2: </p>
                    <p id="fn16"><strong>[16]</strong>Տե՛ս Ստեփաննոս Օրբելյան, Մ. Էմինի հրատ., գլուխ Ե:</p>
                    <p id="fn17"><strong>[17]</strong>Ագաթանգեղոսի հայերեն խմբագրությունը լռում է այս մասին, բայց այդ իրողությունը հաստատում են հունական և արաբական թարգմանությունները:</p>
                    <p id="fn18"><strong>[18]</strong>Տե՛ս Н. Адонц, նշված աշխատություն, էջ 302:</p>
                    <p id="fn19"><strong>[19]</strong>6-րդ դարի վերջերին Մովսես Կաթողիկոսը, օրինակ, վրաց հոգևորական Կյուրոնին, որն իր հավատարիմ անձանցից էր, կարգում է «Վանայ երէց Կաթուղիկէին, այլև Քորեպիսկոպոս՝ տալով նմա զվիճակ գաւառն Այրարատեան», պատասխանատու պաշտոններ, որոնց իրավական հանձնառուն Հայոց Կաթողիկոսն էր (Ուխտանէս Եպիսկոպոս, Պատմութիւն Հայոց, Վաղարշապատ, 1871, հատուած Երկրորդ, էջ 4):</p>
                </article>
            </section>
        </main>

        <!-- Footer content is fetched from external file = footer.html -->
        <footer id='footer-content'></footer>

        <!-- Script to insert menu/navbar content for this page -->
        <script src="/resources/jscripts/scripts.js"></script>
        <script>insertContentById('/menu.html', 'navbar');</script>

        <!-- Script to insert footer menu from external footer.html -->
        <script>insertContentById('/footer.html', 'footer-content');</script>

        <!-- Script for the menu links used in the hamburger ?? -->
        <script>
            function myFunction() {
              var x = document.getElementById("menulinks");
              if (x.style.display === "block") {
                x.style.display = "none";
              } else {
                x.style.display = "block";
              }
            }
        </script>
    </body>
</html>